---
title: 'De kracht van een dialoog'
author: 'Someone'
date: '04-11-2019'
---

![alt](./photo-1453738773917-9c3eff1db985.jpg)

Wat zou er gebeuren met de wereld als kinderen niet langer leren hoe ze gezichtsuitdrukkingen en emoties moeten herkennen? De wereld waar we nu op afgaan.

Het probleem ontstaat wanneer interactie met technologie belangrijker wordt dan face to face contact. Wanneer de echte gesprekken steeds meer verdwijnen, krijgen kinderen steeds meer moeite met het ontwikkelen van communicatie skills. Bij de communicatie skills horen ook vrienden maken, verantwoordelijkheid nemen voor je daden en het onder controle houden van je emoties.

 

Face to face interacties tussen ouders en kind is dan ook het belangrijkste element van emotionele, sociale en cognitieve groei van een kind. Kinderen leren door na te doen wat ze zien van hun ouders en de mensen in hun directe omgeving. Zo leren ze empathie door het te oefenen, te bekijken en na te doen. De omgeving is daarom ook zo belangrijk bij de ontwikkeling van de hersenen.

 

> Met minder technologie om ons heen, is er meer tijd om gedachten te kunnen verwerken
 
 

 

Door alle technologieën, geven we onszelf niet langer de tijd meer om te herstellen van alle externe (digitale) prikkels die we binnenkrijgen. Wanneer er zoveel omgevingsprikkels binnenkomen zijn we niet meer instaat om daar fatsoenlijk op te reageren. Hierdoor reageren we vaak te snel of te oppervlakkig en hierdoor met minder empathie op gebeurtenissen. Met minder technologie om ons heen, is er meer tijd om gedachten te kunnen verwerken. Het creëert een soort van adempauze tussen alle omgevingsprikkels of een gedachte. Hierdoor reageren we rustiger, met meer diepgang en empathischer naar de mensen om ons heen.

Onderzoeker O'Brien vertelt in zijn onderzoek dan ook dat studenten vandaag de dag zo druk bezig zijn met het druk maken over zichzelf dat ze geen tijd hebben om empathie te hebben voor anderen, of tenminste, het gevoel hebben dat ze daar geen tijd voor hebben.

Dit is ontstaan door de manier waarop we nu leven. Communicatie is iets wat altijd ontwikkelt en verandert. Lang geleden deden we er weken over om een brief van A naar B te krijgen. Dit veranderde na de komst van telegrammen. Informatie kon veel sneller ontvangen worden. Door de komst van de telefoon en later internet is de manier van communicatie helemaal drastisch verandert. Je praat met mensen over de hele wereld en krijgt na een paar seconde al een antwoord.

 

Door de veranderingen in de manier van communicatie zijn we steeds meer afhankelijk geworden van het internet om te communiceren met familie en vrienden. Tegenwoordig brengen tieners het grootst deel van hun tijd door op internet, chatten en communiceren met mensen, soms duizenden kilometers verderop. Terwijl we eenvoudig contact houden met mensen die ver weg wonen, verzwakt de interactie met mensen direct om ons heen. Er zijn zelfs onderzoeken die er op wijzen dat jongeren liever met elkaar e-mailen dan dat ze elkaar in het echt zien (zelfs al zitten ze op dezelfde locatie). Tieners geven de voorkeur aan internet via de telefoon. Hoe meer mensen het internet gebruiken, des te eenzamer ze zich voelden en hoe minder ze bezig zijn met face to face communicatie met anderen en zelfs minder met directe familie. Internet is hard bezig om altijd aanwezig te zijn en onderdeel te zijn van onze omgeving.

 

Technologie is mooi. Het opende deuren over de hele wereld, maar vergeet de mensen direct om je heen niet en hoe mooi dit ‘echte’ contact kan zijn. Op dag van de dialoog is het dan ook een mooi begin om een gesprek aan te gaan met een vreemde, leg die telefoon even weg een kijk eens om je heen.


---
title: 'The next big thing in London'
author: 'Someone'
date: '24-10-2019'
---

![alt](./IMG_20191017_121149.jpg)

Londen: een stad die elke dag overvol is, waar de bussen op de millimeter elkaar voorbij rijden, een halve liter bier om elf uur s ’ochtends de normaalste zaak van de wereld is en je weer verlaat met een paar kilo zwaarder op de weegschaal en een paar kilo lichter in je portemonnee. Ja, Londen is een prachtstad, maar niet al te best voor je rekening. Dit was dan ook de enige reden dat ik het prima vond om na vijf dagen in Londen weer naar huis te gaan, want het zakcentje van ome DUO stroomde rijkelijk. In Londen spotten we een trend over geld waar de Engelse hoofdstad zeker voorloopt in vergelijking met Nederland, namelijk virtual money.


> Ja, Londen is een prachtstad, maar niet al te best voor je rekening.

![alt](./photo-1559119840-4e2f44b24e45.jpeg) 

Het zoeken naar een ‘Next Big Thing’ in Londen is lastig, want in een onbekende stad weet je niet waar je kijken moet. We hebben daarom vooral gelet op billboards, posters en krantenkoppen, om zo te zien wat er speelt in Londen. Wat ons opviel is dat we geregeld reclame tegenkwamen over virtual geld. Eerst dachten we dat dit te maken had met dat Londen een voorloper is op het gebied van tech, maar dit blijkt ook te maken te hebben met de trend ‘More globally than city wide connected communities.’ Deze trend houdt in dat verbindingen tussen inwoners van Londen en andere cultureel vergelijkbare internationale steden sterker zijn dan met de cultuur van 'Londenaren' onder elkaar. Migranten behouden namelijk banden met het land van herkomst. Gevolg hiervan in dat er voor internationale transacties steeds meer gebruik wordt gemaakt van virtuele valuta zoals bitcoin, omdat banken de kosten voor internationale overboekingen verhogen vanwege de Brexit (Future Londoners key trends, 2019). 

 

Wat betekent de Brexit voor Londens bitcoin en blockchain? Bitcoin journalist Billy Bambrough (2019), schrijft in zijn opinie ‘London’s Bitcoin And Blockchain Nightmare Could Be Coming True’ op het Londense platform Forbes, dat tech-bedrijven in de UK na de Brexit niet zo gemakkelijk toegang hebben tot internationals die werken op gebieden zoals machine learning, kunstmatige intelligentie en blockchain. Dit kan voor een krimp in de sector veroorzaken, omdat 20% van de vaardigheden die worden gebruikt door de tech-sector in het UK afkomstig is uit de EU. Daarnaast waarschuwde Sarah Hall, senior fellow in onderzoeksgroep Change Europe, vorige maand dat bitcoin en cryptocurrencies 'geen intrinsieke waarde' hebben, waarbij sommigen dit interpreteerden als een signaal dat het land op weg is naar een bitcoinverbod.

 

Het bevestigt weer dat de Brexit een diepe impact zal hebben op de UK. We hebben daarom meer begrepen in wat voor onzekerheid de bevolking leeft. Toen we de eerste dag een vrouw op straat ‘Stop Brexit’ zagen schreeuwen moesten we daar eerst een beetje om lachen, maar nu we erin hebben verdiept snappen we haar eigenlijk wel. We wachten af…

